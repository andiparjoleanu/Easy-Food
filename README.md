# Easy Food

Easy Food reprezintă o platformă online fictivă pe care o echipă de bucătari celebri din România încarcă rețete culinare și vinde clienților ingredientele necesare pentru realizarea produselor descrise în rețete. Compania comercializează doar ingrediente, prepararea căzând în sarcina utilizatorului. Prin această mișcare, încurajăm practica de a găti în defavoarea mâncatului la restaurant, întrucât utilizatorul va dispune de tot ce este necesar pentru realizarea unui produs prezentat pe site, inclusiv o listă cu pași, conținută în pachetul livrat. De asemenea, utilizatorul primește drept de personalizare a rețetei, putând să adauge sau să elimine ingrediente înainte de a consuma produsul final. Easy Food are grijă să ofere cantități exacte din fiecare ingredient pentru numărul de porții specificat la plasarea unei comenzi.
La această etapă din ”dezvoltarea” afacerii Easy Food ne-am ocupat de construirea aplicației web prin intermediul căreia utilizatorul poate comanda ingrediente pentru rețete.
